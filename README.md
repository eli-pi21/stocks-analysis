# Progetto di Business Intelligence per i Servizi Finanziari

**Progetto di Laboratorio in Python**

Giugno 2022

## **Titoli selezionati**

Le analisi di questo progetto sono state effettuate sui seguenti titoli:

- General Motors (GM)
- Tesla (TSLA)
- Johnson & Johnson (JNJ)
- Pfizer (PFE)
- NVIDIA (NVDA)
- Intel Corporation (INTC)

### **Settore Consumer Cyclical: Auto Manifacturers**

***General Motors*** 

La General Motors Corporation, nota anche come GM, è un'azienda statunitense produttrice di autoveicoli, con marchi presenti in tutto il mondo quali: Cadillac, Chevrolet, GM Korea, GMC, e Buick. Il quartier generale è nel Renaissance Center di Detroit (Michigan).

***Tesla*** 

Tesla, Inc. è un'azienda multinazionale statunitense specializzata nella produzione di auto elettriche, pannelli fotovoltaici e sistemi di stoccaggio energetico.

Per quanto riguarda il settore automobilistico sono stati selezionati due tra i titoli più significativi. 

In particolar modo, a General Motors che rappresenta un mercato più tradizionale, è stato contrapposto invece un titolo associato ad un’azienda più innovativa, legata al mercato oramai crescente delle auto elettriche. 

Inoltre il 2021 è stato un anno spartiacque per la sua crescita, infatti lo scorso anno l’azienda ha venduto mezzo milione di veicoli (un aumento dell’87% rispetto al 2020). 

L’attenzione su questa azienda è da ricercarsi anche nel suo fondatore, Elon Musk, celebrità anche sui social non solo come imprenditore: basta un singolo Tweet a modificare l’andamento di mercato.

Risulta quindi interessante analizzare come questi fattori possano essersi riflessi sull’interesse degli investitori nell’acquistare il titolo.


### <a name="_toc105956404"></a>**Settore Healthcare: Drug Manifacturers**
***Johnson & Johnson***

Johnson & Johnson è una società farmaceutica multinazionale statunitense che produce farmaci, apparecchiature mediche e prodotti per la cura personale di shampoo e creme.

***Pfizer***

Pfizer Inc. è un'azienda farmaceutica statunitense. È la più grande società del mondo operante nel settore della ricerca, della produzione e della commercializzazione di farmaci.

La scelta operata nel settore farmaceutico è risultata ovvia: la pandemia ha certamente influito su due delle case farmaceutiche che si sono viste al centro della produzione dei vaccini per il SARS-Cov-2 dal 2020 fino ad oggi.

Si è osservato come negli ultimi due anni i settori farmaceutico, alimentare ed energetico hanno avuto una netta crescita della ricchezza: secondo il World Economic Forum, la pandemia ha prodotto 40 nuovi miliardari nel settore farmaceutico.

Sono state pertanto indicate due delle aziende protagoniste del mercato americato, Pfizer e Johnson & Johnson.


### <a name="_toc105956405"></a>**Settore Technology: Semiconductors**
***NVIDIA*** 

NVIDIA Corporation è un'azienda tecnologica statunitense. Sviluppa processori grafici per il mercato videoludico e professionale, oltre a moduli System-on-a-chip per il Mobile computing e per l'industria automobilistica.

***Intel***

Intel Corporation è un'azienda multinazionale statunitense. Produce dispositivi a semiconduttore, microprocessori, componenti di rete, chipset per motherboard, chip per schede video e molti altri circuiti integrati.

Il campo dei semiconduttori è stato selezionato per osservare come le aziende coinvolte hanno e stanno affrontando la crisi dei microchip, scaturita dalla difficoltà di reperimento di materie prime (principalmente silicio) dall’Asia (più nello specifico dalla Cina, principale esportatore).

Secondo Intel, si dovrà aspettare il 2024 per arginare il problema, affidandosi all’estrazione delle materie prime negli Stati Uniti, Europa e Africa. Si deve considerare una flessione della domanda del 13% quest’anno. Il calo è stato apprezzato dal mercato, ma la capacità produttiva deve comunque essere implementata.

Solo per l’anno 2021 gli ultimi dati riportano una perdita solo negli Stati Uniti d’America di 240 miliardi di dollari a seguito della crisi.

## Struttura del progetto

Il notebook si divide nelle seguenti sezioni:
- Statistiche descrittive
- Analisi di previsione con SARIMAX
- Strategie di trading e backtesting – SMA e EWM
- CAPM
- Costruzione di portafoglio
- Conclusioni
